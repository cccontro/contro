## Ragione d’alcune cose segnate nella Canzone d’Annibal Caro {: #Ragione data-toc-label="Ragione" }
<p class="subtitle" markdown="span">Venite a’ l’ombra de’ gran gigli d’oro</p>

[caro]: http://viaf.org/viaf/51714622 "Annibal Caro"
[predella]: http://viaf.org/viaf/51714622 "Predella (Annibal Caro).<br/>Fictional author: the text is presented as if written by the janitor of Accademia di Banchi di Roma."
[castelvetro]: http://viaf.org/viaf/22166452 "Lodovico Castelvetro"
[anon]: http://viaf.org/viaf/22166452 "Anonymous (Lodovico Castelvetro).<br/>The text is presented as if written by an anonymous figure."
[petrarca]: http://viaf.org/viaf/39382430 "Francesco Petrarca"
[boccaccio]: http://viaf.org/viaf/64002165 "Giovanni Boccaccio"
[poliziano]: http://viaf.org/viaf/9867884 "Angelo Poliziano"
[lorenzo-medici]: http://viaf.org/viaf/54169908 "Lorenzo de’ Medici"
[bembo]: http://viaf.org/viaf/54144140 "Pietro Bembo"
[quintilian]: http://viaf.org/viaf/34451872 "Marcus Fabius Quintilianus"
[horace]: http://viaf.org/viaf/100227522 "Quintus Horatius Flaccus"
[varro]: http://viaf.org/viaf/100219311 "Marcus Terentius Varro"

### Falli di parole 
[Lodovico Castelvetro][castelvetro]


#### Mala elezione di parole forestiere 

[...] Poiché le parole latine sono straniere a’ vulgari, [...] sì come non acconcie ad essere adoperate in questa canzone sono state da me segnate, e vanamente si producono dal [Caro][caro] per sostegno loro l’autorità de’ valenti maestri di ritorica e di poesia, alcuni de’ quali non parlano di questa maniera di parole strane e alcuni ne parlano sì, ma niegano l’uso loro o non lo concedono in questo caso; sì come ancora s’adducono certi essempi di scrittori e alcune ragioni che non appertengono alla disputa nostra. [...]

Il qual [Quintiliano][quintilian], dicendo che [Orazio][horace] è «*<span title="Quintilian, Institutio Oratoria X 1,96" class="q">et varius figuris et verbis felicissime audax</span>*» [variegato nelle forme del discorso e felicissimo innovatore nei vocaboli], intende dell’arditezza di lui aventurosa solamente dentro da termini della lingua latina quanto appartiene alle voci; e dicendo 
<blockquote markdown="1" class="quote foreign" title="Quintilian, Institutio Oratoria VIII 3,33">
nisi quod iniqui iudices adversus nos sumus, ideoque paupertate sermonis laboramus </blockquote>
 

<div markdown="1" class="note translation">
se non per il fatto che siamo troppo autocritici, ed è perciò che siamo afflitti dalla povertà del nostro lessico</div>

 intende egli della formazione delle parole latine a similitudine delle greche, e non del portare le forestiere [...] in un’altra lingua, come mostra d’avere il [Caro][caro] per costante che intenda; e dicendo in due luoghi «*audendum*» [bisogna osare] non intende universalmente delle voci d’ogni maniera di lingua forestiera, ma particolarmente delle voci formate di nuovo dal favellatore secondo la maniera della lingua [...] straniera. [...]

Ora, perché non sia una persona medesima secondo [Varrone][varro] quella del favellatore e quella del poeta nell’usare l’analogia o la proporzione nelle parole; né perché non sia la ragione loro pari; né quella stessa potendo il poeta «*<span title="Varro, De Lingua Latina IX 5" class="q">transilire lineas impune</span>*», cioè passare il segno, il che è interpretato da [Varrone][varro] medesimo che il poeta può più liberamente seguire l’analogia nelle parole che non può il favellatore; non si concede miga per lui, secondo che presuppone il [Caro][caro], che si conceda che il poeta possa mescolare voci strane [...] nel suo poema, sì come altresì non si concede ciò per [Orazio][horace] perché egli chiami l’uso generator delle parole, o perché dica che molte parole già morte rinasceranno, e molte, che sono in pregio, cadranno con questa condizione 
<blockquote markdown="1" class="quote foreign" title="Horace, Ars Poetica 71–72">


si volet usus

quem penes arbitrium est et ius et norma loquendi

</blockquote>
 

<div markdown="1" class="note translation">


se così vorrà l'uso,

che è il solo a essere legge, norma e diritto del nostro parlare

</div>

 secondo che presupone il [Caro][caro] che si conceda. La podestà del quale uso è molto grande nel generar vocaboli e nel ravivare i già morti e nell’abbattere gli onorati, sì come dice [Orazio][horace], ma è picciola o nulla nel producere voci artificiose per significazione o per formazione, delle quali sole si parla in quelle parole oraziane 
<blockquote markdown="1" class="quote foreign" title="Horace, Ars Poetica 58–59">


Licuit semperque licebit

signatum præsente nota producere nomen

</blockquote>
 

<div markdown="1" class="note translation">


È sempre stato permesso (lo sarà pure domani)

imprimere nel nostro linguaggio il sigillo dell’oggi

</div>

 pendendo del tutto questo lecito coniamento de’ vocaboli dall’ardire ingegnoso dello scrittore e non dalla forza del potente uso, come ingannandosi crede il [Caro][caro]. [...]


<div markdown="1" class="note paraphrase">
 </div>


Perché resta che veggiamo se, accostandoci noi all’opinione di messer [Pietro Bembo][bembo], che solo ha tenuto sermone di simiglianti voci, e all’essempio de’ poeti della lingua vulgare, le possiamo mantenere con lode nella canzone dove sono state poste dal [Caro][caro].

Ma per apprender pienamente l’opinione di così riverendo scrittore intorno a ciò, e per sapere sicuramente dove e quando si permetta l’uso delle voci latine in canzone ad essempio de’ poeti vulgari, dico prima che sono da sciegliere certi scrittori d’autorità a quali si possa prestar fede nell’elezione delle parole; o più tosto sono da riconoscere i già scielti da messer [Pietro Bembo][bembo], e nominati da lui ne’ suoi libri della lingua vulgare, e citati a confermazione delle cose insegnateci, tra quali giudica essere il [Boccaccio][boccaccio] l’ottimo prosatore e ’l [Petrarca][petrarca] l’ottimo rimatore, e amenduni gli ultimi in tempo da essere creduti.

Ora il [Caro][caro] non si dovrebbe maravigliare se, dicendo egli che la lingua nostra è tenuta molto alla dottrina del [Bembo][bembo] nella scielta delle parole, io mi ritrarrò da dar molta credenza in questa parte a [Lorenzo de’ Medici][lorenzo-medici], o ad [Angelo Poliziano][poliziano], o ad alcun altro più moderno, poi che lo farò consigliato da esso [Bembo][bembo] approvato per buon consigliatore da esso [Caro][caro]. [...]

I volumi adunque riprovati da gli loro quantunque degni scrittori, o lasciatici imperfetti, o ripresi liberamente dal [Bembo][bembo] quanto è alla lingua, o trapassati per lui sotto taciturnità non ci possono rendere sicuri da biasimo se riempieremo i nostri scritti delle loro voci che non sieno altrove in volumi a quali non manchi né il fine, né il compiacimento del suo autore, né l’approvamento del [Bembo][bembo].

Ma non per tanto, oltre al predetto fine de’ volumi, e compiacimento de’ suoi autori, e approvamento del [Bembo][bembo], è consiglio di [Quintiliano][quintilian], in questa materia d’usar le voci latine o altre ad essempio altrui, che si debba riguardare attentamente, ancora che non faccia errore chi usa le voci le quali hanno poste gli autori nobili ne’ suoi volumi, non tanto se que’ cotali abbiano poste quelle cotali voci, quanto se essi abbiano tirati de gli altri nel loro parere e avuti in ciò de’ seguaci.


<div markdown="1" class="note paraphrase">
 </div>


Ma se il non avere usato il [Petrarca][petrarca] queste voci [...] si debba credere essere proceduto da giudicio, cioè perché egli non l’abbia giudicate degne delle sue scritture, o da altro accidente come da brevità di vita, o da strettezza, o da simplicità di materia, quasi dobbiamo pensare [...] che, se più lungamente o d’altre materie avesse scritto, avrebbe usati altri modi di parlare e altre parole; e, sì come medesimamente afferma il [Caro][caro], [...] quasi possiamo dire che il [Petrarca][petrarca] sia vissuto poco tempo, avendo egli menata la vita sua per lo spazio d’anni settanta interi meno un giorno per lo più sana, agiata e riposata, e non occupata in altro che ne gli studi graziosi di poesia; e abbia composti pochi sonetti e canzoni di soggetto non diverso, avendo egli scritto più lungamente, e più variamente in questa maniera di rime che facesse mai niuno altro che vivesse avanti a lui, o insieme con lui, o dopo lui. Ma, come io dico, se si debba stimare che ciò sia proceduto da giudiciosa deliberazione o da altro, non fa mestiere al presente che altro se ne dica. [...]

Si può per le cose scritte in rime in tanta copia dal [Petrarca][petrarca] in così lunga età, si può dico ottimamente discernere e sicuramente affermare quali parole fosse stato il [Petrarca][petrarca] per usare e quali no, se fosse ancora vissuto più che non fece o avesse scritto più ampiamente o d’altra materia che non fece. Né chi dice di discerner ciò e l’afferma è tenuto al parer mio a produrre mandato fattogli dal [Petrarca][petrarca] della sua volontà e di quello che fosse stato egli in ciò per fare o per non fare, non si potendo aver maggior certezza della volontà altrui non palesata e di quello che egli volesse fare o non fare da altro che dal tenore dell’altre simili azioni servate per l’adietro da lui. Né parimente è tenuto a confessare che lo spirito del [Petrarca][petrarca] o l’anima sia passata nel suo corpo secondo la palingenesia Pitagorica o Cabalistica, o a vantarsi d’avere avuto ciò per divina spirazione o rivelazione, secondo che il [Caro][caro] dice, prendendo in giuoco quelle mie parole «[il Petrarca non userebbe](#parere-1-it){: .q }», che io sono tenuto a fare poi che affermo di discernerlo. Ma senza producimento di mandato, o confessione di passamento di spirito o d’anima in nuovo corpo, o vanto di spirazione divina o di rivelazione, il [Caro][caro] mi potrà pur credere, poi che io sono secondo le sue parole molto pratico nel vocabolario, che egli, il quale non v’è così pratico, s’inganna a negare che nel [Petrarca][petrarca] sieno le voci “famelico”, “eternare”, “lentare”, percioché nel vocabolario della memoria mia è registrato “famelico” come detto dal [Petrarca][petrarca] in quel verso [...]


<div markdown="1" class="note paraphrase">
 </div>


Se adunque non segnai le parole latine nella canzone del [Caro][caro] perché solamente il [Petrarca][petrarca] non l’avesse usate, ma per altro, come evidentemente appare per quello che è stato detto, e appareva ancora, fuori di raggione m’appone egli che io voglia ristringere tutta la favella volgare dentro da termini del [Petrarca][petrarca] e del [Boccaccio][boccaccio]; e fuori di tempo mi ridice tre volte, per un grandissimo e bellissimo secreto, e non udito prima da un par mio, che la lingua che si parla e per conseguente vive ancora, quale è la vulgare nostra, non si prende in formare i nostri scritti tutta da molti libri e tanto meno da un solo, come si fanno quelle che più non si parlano e sono morte, se non in quanto vivono ne libri degli scrittori, quali sono la latina e la greca; ma, in buona parte, si prende ancora da molti che la parlano, quasi che le voci latine da me segnate si parlino. Ora, non s’avede egli dicendo ciò, o fa vista di non avedersi, di contradire a messer [Pietro Bembo][bembo], il quale ci consiglia a scrivere non con vocaboli del popolo o del tempo presente, in tutto o in parte, ma con que’ degli autori antichi e dalla loro età, nella lingua vulgare e in ogni altra lingua, quando i vocaboli degli autori e dell’età passata sono migliori che non sono que’ del popolo o dell’età nostra; sì come sono migliori gli usati, secondo ch’egli afferma, dal [Boccaccio][boccaccio] e da [Petrarca][petrarca] e dal suo secolo, che non sono quelli che usiamo oggidì noi. [...]

Senza che, fuori di ragione, si maraviglia del mio giudicio, apponendomi falsamente che io pensi che di necessità si debba prendere tutta la favella con la quale scriviamo dagli scritti d’un solo, contra lo ’nsegnamento di [Quintiliano][quintilian] 
<blockquote markdown="1" class="quote foreign" title="Quintilian, Institutio Oratoria X 2,24">
Sed non qui maxime imitandus, et solus imitandus est </blockquote>
 

<div markdown="1" class="note translation">
Ma l’autore che deve essere imitato di preferenza non deve essere anche l’unico a essere imitato</div>

 apponendo a lui, o per ignoranza o per malizia, che intenda in quel motto della rassomiglianza delle parole, il quale non dimeno intende della rassomiglianza delle altre virtù del favellatore, come vedrà manifestamente chi guarderà ben quel luogo. Ma, senza apporre a lui quel che non pensa, mi posso ben maravigliar di lui, che, per accattarmi odio appresso le persone, ancora per questa via dica che altro non è il proporre il [Boccaccio][boccaccio] e ’l [Petrarca][petrarca] per essempio unico delle scritture, presuponendo egli che io gli proponga quanto è alla favella, che un ristringere la religione Cristiana tutta nel testamento nuovo, senza voler ricevere le tradizioni de’ padri; le quali, secondo che egli dice, deono aver luogo non meno nella lingua vulgare che nel Cristianesimo, non riconoscendo egli la gran dissimilitudine che è tra le tradizioni de’ padri santi Cristiani e le tradizioni de’ suoi pari, che egli intende di proporci per padri in questa lingua. Percioché, dove quelle scoprono la gloria dell’evangelio, e ristringono la licenza del dissoluto viver mondano, e mortificano la carne per vivificar lo spirito, queste oscurano la chiarezza della lingua, e rallargano ogni strettezza d’osservato parlare, e essaltano e diffendono la ignoranza per abbassare e confondere la scienza.


<div markdown="1" class="note paraphrase">
 </div>

